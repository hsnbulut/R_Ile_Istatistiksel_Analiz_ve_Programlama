# R İle İstatistiksel Analiz ve Programlama

Merhabalar,

Ben Ondokuz Mayıs Üniversitesi İstatistik Bölümü'nde öğretim üyesi olarak çalışmaktayım. 

Nobel Akademik Yayıncılık tarafından 2023 yılında ilk baskısı yayımlanan **R İle İstatistiksel Analiz ve Programlama** isimli kitabım 3 Kısım ve 25 Bölümden oluşmaktadır.
Kitapta yer alan R uygulamalarının bir kısmı için github hesabım üzerinden dökümanlar paylaştım. 
Bu dökümanlarda kitapta detaylı olarak açıklanan kodların bazılarına bilgisayar ortamında erişme imkanı bulacaksınız.
Böylece kitapta basılı olarak okuduğunuz kodları kolay bir şekilde programınıza kopyalayarak uygulamaları tekrar etme fırsatı bulacaksınız.
Elbette kitaptaki tüm örnek ve kodlar bu sayfada bulunmadığından, kitaptaki yapıların ve açıklamaların dikkate okunması önerilmektedir.
Bu sayfa sadece uygulama ve pratik için oluşturulmuştur.

Ayrıca R programlama dili yaşayan bir yapıya sahip olduğundan, diğer bir ifadeyle R ekosistemindeki paket ve/veya fonksiyonlarda zaman içerisinde değişkenlik söz konusu olabildiğinden kitaptaki kodlarda bir takım güncellemelere gidilmesi gerekebilir.
İşte bu türden gerekli olan güncelleme ve açıklamaları da yine bu sayfadan yayınlayacağım.

Kitabın yazım aşamasında titizlikle çalışmama ve defaatle okumama rağmen zaman zaman gözden kaçan bazı hatalar daha sonra tespit edilebilmektedir. 
Bu türden hataların düzeltilmesi için de bu platformu kullanacağım.

Dolayısıyla kitabımın **bedeni** elinizdeki basılı kopyaysa, **ruhu** da buradaki sayfa olacaktır. Kitaptan maksimum verimi almak için iki kaynağın birlikte kullanılmasını önermekteyim.
Her türlü soru, görüş ve öneri için hasan.bulut@omu.edu.tr adresine mail atabilirsiniz.

Umarım elinizdeki kitap çalışmalarınızda size yardımcı olur,

Saygılarımla.

Doç. Dr. Hasan BULUT
